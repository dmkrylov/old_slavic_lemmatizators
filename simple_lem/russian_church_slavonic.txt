гла́съ д҃ Дне́сь, я́кѡ со́лнце пресвѣ́тлое, возсія̀ на́мъ на возду́сѣ всечс̑тна́я ікѡ́на твоя̀, влд̑чце, луча́ми млс̑ти мі́ръ просвѣща́ющи, ю́же вели́кая рѡссі́а, я́кѡ нѣ́кій да́ръ бж҃е́ственный, свы́ше бл҃гоговѣ́йнѣ воспріи́мши, прославля́етъ тя̀, бг҃омт҃и, всѣ́хъ влд̑чцу, и ѿ тебѐ ро́ждшагося хрс̑та̀ бг҃а на́шего велича́етъ ра́достнѡ. Єму́же моли́ся, ѽ гпс̑жѐ цр҃и́це бцд̑е, да сохрани́тъ вся̂ гра́ды и страны̂ хрс̑тіа̂нскія невреди́мы ѿ всѣ́хъ навѣ̂тъ вра́жіихъ и сп҃се́тъ вѣ́рою покланя́ющихся єгѡ̀ бж҃е́ственному и твоему̀ пречс̑тому ѡ́бразу, дв҃о неискусобра́чная. Ака́ѳістъ ко прест҃ѣ́й бцд̑ѣ, явле́нія ра́ди чудотво́рныя єя̀ ікѡ́ны тѵ́хфинскія Конда́къ а҃ Взбра́нной воево́дѣ, влд̑чцѣ на́шей бцд̑ѣ бл҃года́рствєнная пѣ̂нія воспису́емъ ѡ явле́ніи чу́дныя єя̀ ікѡ́ны, къ не́йже притека́ющіи при́снѡ избавля́ются ѿ вра̂гъ ви́димыхъ и неви́димыхъ.

Го́споди Бо́же наш, Вели́кий в сове́те и ди́вный в де́лех, всея́ тва́ри Соде́телю, храня́й заве́т Твой и ми́лость Твою́ лю́бящим Тя и соблюда́ющим повеле́ния Твоя́, всех в ну́ждах умиле́нныя прие́мляй сле́зы, Сего́ бо ра́ди прише́л еси́ в ра́бии зра́це, не привиде́нии нас устраша́я, но здра́вие те́лу и́стинное подава́яй и глаго́ляй: се здрав был еси́, ктому́ не согреша́й, но и от бре́ния здра́вы о́чи соде́лал еси́ и, умы́тися повеле́в, све́ту всели́тися сотвори́л еси́ сло́вом. Супроти́вных страсте́й во́лны смуща́яй, и жития́ сего́ сла́ное мо́ре изсуша́яй, и тяжелоно́сныя сласте́й укроща́яй во́лны, Сам, Человеколю́бче Царю́, да́вый нам снегосве́тлою оде́тися оде́ждою, от воды́ же и Ду́ха, и прича́стием же воды́ сея́, и окропле́нием Твое́ благослове́ние нам низпосли́, скве́рну страстей омыва́ющее. Ей, мо́лимся, посети́ на́шу, Бла́же, не́мощь и исцели́ на́ша неду́ги душе́вныя же и теле́сныя, ми́лостию Твое́ю, моли́твами Всепречи́стыя, Преблагослове́нныя Влады́чицы на́шея Богоро́дицы и Присноде́вы Мари́и, си́лою Честна́го и Животворя́щаго Креста́, предста́тельствы честны́х Небе́сных сил безпло́тных, честна́го сла́внаго Проро́ка, Предте́чи и Крести́теля Иоа́нна, святы́х сла́вных и всехва́льных апо́стол, преподо́бных и Богоно́сных оте́ц на́ших, и́же во святы́х оте́ц на́ших, вели́ких иера́рхов и вселе́нских учи́телей, Васи́лия Вели́каго, Григо́рия Богосло́ва и Иоа́нна Златоу́стаго; и́же во святы́х оте́ц на́ших, Афана́сия и Кири́лла, Патриа́рхов Александри́йских; и́же во святы́х Отца́ на́шего Спиридо́на, Тримифу́нтскаго чудотво́рца; и́же во святы́х Отца́ на́шего Никола́я, архиепи́скопа Мирлики́йскаго, чудотво́рца; и́же во святы́х оте́ц на́ших, Мефо́дия и Кири́лла, учи́телей Слове́нских; свята́го равноапо́стольнаго вели́каго кня́зя Влади́мира и святы́я равноапо́стольныя вели́кия княги́ни О́льги; и́же во святы́х оте́ц на́ших, всея́ Росси́и чудотво́рцев, Петра́, Алекси́я, Ио́ны, Фили́ппа, Ермоге́на и Инноке́нтия; свята́го и сла́внаго великому́ченика Гео́ргия Победоно́сца; свята́го и сла́внаго великому́ченика Дими́трия Мироточи́ваго; святы́х и добропобе́дных му́чеников; преподо́бных и богоно́сных оте́ц на́ших; святы́х и пра́ведных Богооте́ц Иоаки́ма и А́нны; святы́х сла́вных чудотво́рцев и безсре́бреников Космы́ и Дамиа́на, Ки́ра и Иоа́нна, Пантелеи́мона и Ермола́я, Сампсо́на и Диоми́да, Мо́кия и Аники́ты, Фалале́я и Три́фона, святы́х седми́ му́ченик Маккаве́й, Ави́ма, Антони́на, Гу́рия, Елеаза́ра, Евсево́на, Али́ма и Марке́лла, и ма́тере их святы́я Соломони́и, и учи́теля их свята́го му́ченика Елеаза́ра, и́хже и память соверша́ем, и всех святы́х Твои́х.
Спаси́, Го́споди, и поми́луй Вели́каго Го́сподина и Отца́ на́шего (и́мя рек), Святе́йшаго Патриа́рха Моско́вскаго и всея́ Руси́, и преосвяще́ннейшаго епи́скопа (и́мя рек, его́же есть о́бласть), да́руй им душе́вное и теле́сное здра́вие и рабо́тному Тебе́ сему́ христиа́нскому жи́тельству во всем ми́лостив бу́ди. Помяни́, Го́споди, вся́кое епи́скопство правосла́вных, пра́во пра́вящих сло́во Твое́й и́стины, и весь свяще́ннический и мона́шескии чин, и спасе́ние их. Помяни́, Го́споди, ненави́дящих и лю́бящих нас, служа́щих бра́тий на́ших, предстоя́щих и благосло́вною вино́ю отше́дших и запове́давших нам, недосто́йным, моли́тися о них. Помяни́, Го́споди, в плене́нии и скорбе́х су́щих бра́тий на́ших и поми́луй их по вели́цеи ми́лости Твое́й, вся́кия ну́жды избавля́яй, я́ко Ты еси́ Исто́чник исцеле́ний, Христе́ Бо́же наш, и Тебе́ сла́ву возсыла́ем со Безнача́льным Твои́м Отце́м и с Пресвяты́м, и Благи́м, и Животворя́щим Твои́м Ду́хом, ны́не, и при́сно, и во ве́ки веко́в.
